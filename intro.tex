\chapter{Увод}
Една система за изучаване на чужди езици трябва да включва в себе си
няколко неща - речников модул, изпитни модули, проверка на правопис,
образователни игри. Има много програми "`речници"' - те имат в себе си
само речников модул и въпреки, че имат своето приложение - те са с
ограничени възможности. За българския пазар същестуват няколко
свободни такива приложения, както и няколко комерсиални. Повечето от
тях споделят следните два проблема - не са портативни между
операционните системи(като изключим разбира се уеб приложенията, които
са портативни по подразбиране) и представаляват затворена
система. Промени в съдържанието, което предлагат тези програми могат
да правят само техните автори. Това определено не е духа на текущите
"`социални"' приложения, които са актуалният стандарт. В тях
потребителите са активни и са движещ фактор са успеха на
приложението. Едва ли е нужно да цитирам феномени като "`Twitter"',
"`Facebook"', "`MySpace"'... 

Целта на тази дипломна работа е разработката на система за езиково
обучение, предназначена за нуждите на българските ученици и студенти,
която да бъде платформено независима(да работи на всяка една
операционна система) и която да предоставя на потребителите възможност
да допринасят към базата от познание на системата. Тя се нарича {\bf
  Spellbook}.

Платформата и езика Java веднага идват наум, когато целта е
разработката на платформено независимо приложение. Заради многото
предимства - отличен набор от инструменти, високо производителна и
надеждна виртуална машина, богат набор от библиотеки и наличието на
портативна библиотека за създаване на графични потребителски
интерфейси избрах именно Java за реализацията на Spellbook.

В разработката на проекта са използвани, само и единствено,
най-модерните Java технологии - интегрираната среда за разработка
IntelliJ IDEA, инструментът за управление на проекти maven2, Java SE
6, JPA2. Използваните бази данни са две - вградена база H2 за
локалните клиенти и MySQL за централизирана база данни.

Важно е да се отбележи, че проектът не е просто дипломна работа, а
реално приложение, което вече си има потребителска база и се развива
постоянно. Важно и да се отбележи, че проектът се разработва
прозрачно, под формата на проект с отворен код, лицензиран под GPL
версия 3. Кодът му е достъпен в интернет, приемат се идеи и кръпки от
потребителите, същестува и система за докладване на
проблеми. Софтуерът се предоставя под формата на пакети за популярните
Линукс дистрибуции, инсталатор за Уиндоус и платформено независим
архив за всички останали операционни системи.

В първа глава на дипломната работа е направен общ преглед на технологиите,
които бяха необходими за изграждането на приложението. Втората описва самото му
проектиране, необходимите модули и структурата на базата данни, използвана от
системата. Третата глава съдържа описание на програмната реализация.
Ръководството за потребителя е представено в последната четвърта глава. Кодът на
програмата и списъкът на използваната литература се намират в приложението към
дипломната работа.

%%% Local Variables: 
%%% mode: latex
%%% TeX-master: "master"
%%% End: 
